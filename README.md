# PatientX :ambulance:
Курсов проект
по дисциплина
„Основи на разработването на блокчейн приложения“ <br/>
Студенти:
* Мартин Раванов, 62379
* Георги Събев, 62380
* Искрен Банински, 62456
* Кристиан Какалов, 62459
* Иван Лаков, 62505

## Описание на проекта
### Въведение в темата
Във времена, в които медицината постоянно е поставена пред всевъзможни
предизвикателства, възможността за настъпване на дезинформация, породена от
грешно разтълкувани или непълно споделени с лекаря симптоми, е все по-голяма.
Винаги медицинските сведения и документите, които се пазят за всеки пациент,
са били чувствителна тема, за чието съхранение и обработване са в действие все повече
закони и нормативни уредби. Въпреки това повечето хора до ден днешен не знаят какви
са точните процедури за това, преносът на информация между институциите е
изключително тромав и в много случаи събраната информация със сведения за
пациентите (какви заболявания ги съпровождат, какви лекарства са приемали и т.н.) от
даден доктор или институция изобщо не достига до следващия. Съхранението на същите
тези данни също е под въпрос, тъй като постоянно документи, написани на хартия
изчезват или не се съхраняват според определените норми.

### Задача на проекта
Основната идея на нашия проект е да дадем на пациентите сигурност, че техните
медицински данни ще се съхраняват и ще може да се използват от всички лекари, на
които те позволят.
Използвайки системата PatientX, пациентите също така имат възможността да
получават възнаграждения под формата на crypto, в случай че дадат своето съгласие
техните медицински данни и изследвания да бъдат използвани за анализ и създаване
на прогнози на Медицинските институти, работещи с нашата ситемата. По този начин
потребителите ще получат както сигурност и информация, ако имат лоши показатели, за
това какви мерки трябва да вземат, за да не отключат дадено заболяване, така и тяхната
информация също ще е от голяма полза за бъдещото развитие на медицината.
